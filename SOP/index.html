<!DOCTYPE html>
<html lang="en">
<head>
    <meta charset="UTF-8">
    <title>انگیزه نامه – علیرضا سعیدی پور</title>
</head>
<body>
    <h3 style="text-align: right; font-size: 16px; font-family: Arial, sans-serif; line-height: 1.8; overflow-y: scroll; padding: 35px">

        نام من علیرضا سعیدی پور است و 25 سال سن دارم. از سن 10 سالگی فعالیت خودم را در زمینه برنامه نویسی شروع کردم. در آن زمان، من علاقه زیادی به بازی های رایانه ای داشتم و به خاطر اینکه سیستم من ضعیف بود، من مجبور بودم که نسبت به شناخت قطعات سیستم خودم، اقدام کنم و این باعث شد که من کم کم با نصب ویندوز و حتی تعویض قطعات کامپیوتر خودم، آشنا شوم. این باعث افزایش علاقه من به کامپیوتر و مفاهیم آن شد. در نتیجه به بحث های برنامه نویسی ورود پیدا کردم. در واقع من اولین برنامه ی خودم را در سن 10 سالگی و با زبان php نوشتم. برنامه ای ساده ولی کاربردی.
        همچنین من علاقه زیادی به ساخت یک سیستم عامل اختصاصی داشتم در نتیجه مجبور شدم که تا حدودی از بحث های زبان اسمبلی را در بازه سنی 10 تا 12 سال یاد بگیرم. کم کم علاقه من به برنامه نویسی زیاد شد و همینطور دوست داشتم که یک سایت هم برای خودم راه اندازی کنم که با یک وبلاگ شروع کردم. اولین وبلاگ من در مورد بازی ها بود.
        عکس ها و پوستر های بازی هارا دانلود میکردم و در وبلاگ خودم پستی برای آن بازی ایجاد کرده و عکس هارا آپلود میکردم. در آن زمان هر کس حتی اگر وبلاگ هم داشت، کار مهمی انجام داده بود. من به خاطر دارم که اولین وبلاگم در وبلاگ ساز epage.ir طراحی شد.
        پس از آن علاقه بسیار زیادی نسبت به ایجاد یک سایت اختصاصی پیدا کردم و دوست داشتم که یک سایت دانلود اختصاصی داشته باشم و تمامی نرم افزار ها و بازی ها را برای دانلود قرار دهم. به همین دلیل اولین سایت دانلود خودم را با نام downp30 با استفاده از وردپرس، بالا آوردم. کم کم نسبت به شناخت وردپرس و برنامه نویسی آن اطلاعاتی کسب کردم ولی یک مشکل داشتم ... نداشتن فضای کافی جهت آپلود فایل ها در نتیجه تصمیم گرفتم که یک سرور اختصاصی از OVH فرانسه تهیه کنم. در آن زمان با دلار 1000 تومانی ، قیمت آن سرور 160 هزار تومان بود ولی من چون به این مباحث علاقه داشتم، ایکس باکس خودم رو فروختم و یک سرور ماهیانه اجاره کردم. به همین ترتیب من فضای کافی برای سایت خودم داشتم. حتی نسبت به طراحی قالب آن سایت نیز به صورت اختصاصی اقدام کردم ... به همین ترتیب وارد مباحث قالب سازی نیز شدم. همزمان نسبت به یادگیری مباحث هاستینگ نیز اقدام کردم و با سرور خریداری شده، یک هاستینگ اختصاصی راه اندازی کردم و شروع به فروش هاست کردم. اینقدر سریع پیشرفت کردم که باعث شد در کمتر از 2 ماه چند سایت معروف ایرانی برروی سرور های من میزبانی شوند و به این ترتیب من مباحث شبکه و هاستینگ را نیز تا سن 15 سالگی به خوبی فرا گرفتم. پس از آن و تکمیل کردن مباحث شبکه و هاستینگ و قالب سازی تا سن 17 سالگی ، من شروع به یادگیری زبان برنامه نویسی C++ کردم و اولین پروژه بزرگ خودم را در سن 18 سالگی به اتمام رساندم. سپس شروع به یادگیری و تکمیل کردن مباحث زبان C کرده و در همان 18 سالگی این زبان را نیز به صورت کامل و حرفه ای آموختم.
        البته تا سن 15 سالگی من مباحث مرتبط با MySQL را نیز تا 70 درصد فراگرفتم که تا سن 16 سالگی به صورت کاملا حرفه ای ، تکمیل شد و در نهایت شروع به کار در زمینه ی زبان اسمبلی کرده و تا این لحظه برنامه های خودم را با استفاده از زبان برنامه نویسی اسمبلی، نوشته ام. همچنین در این مدت ، به افراد زیادی آموزش داده ام و آموزش دادن را با شیوه ای خاص و نوین انجام میدهم به شکلی که طرف مقابل در کوتاه ترین زمان ممکن ، مباحث را فرا میگیرد.

    </h3>
</body>
</html>
